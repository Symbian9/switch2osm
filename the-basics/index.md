---
layout: page
title: Основи
permalink: /the-basics/
---

# Завдання
Ваш поточний постачальник мап надає вам дві речі:

*   Набір ‘тайлів’ (квадратних шматочків із зображенням), які складуються в мапу
*   JavaScript API, або подібну бібліотеку для мобільних застосунків, щоб переглядати їх

Для переходу на OpenStreetMap, вам треба замінити їх обидві.

# Тайли

![Tiles](tiles.png)
Тайли мапи, це картинки (зазвичай) розміром 256 x 256 пікселів кожна, які створені (“згенеровані”) з бази даних мапи.

Якщо ви вже використовуєте Карти Google, ви, скоріш за все, використовуєтк тайли карт Google, розміщені на сайті google.com. Оскільки Фонд OpenStreetMap - це неприбуткова організація з обмеженими ресурсами, ви не можете просто замінити тайли, які ви використовували, на тайли з openstreetmap.org (див. [Правила використання тайлів](https://wiki.openstreetmap.org/wiki/Uk:Правила_використання_тайлів)). Натомість, ви можете:

*   Створити ваші власні тайли, завантаживши вільні дані з бази OSM та виконавши процес генерації тайлів (рендерінг);

*   Скористатись послугами інших (хтось бере за це гроші, а хтось – ні)

База даних OSM називається planet.osm. Повний набір даних та регулярні оновлення доступні на [planet.openstreetmap.org](http://planet.openstreetmap.org/).

Створення ваших власних тайлів дає вам повний контроль над їх виглядом. Ви можете налаштувати вигляд мапи саме так, як треба вам. Або ж, ви можете скористатись послугами сторонніх постачальників тайлів, які мають досвід в їх створенні та можуть надати вам готові до використання мапи у різних стилях.

# API/бібліотека

Не існує єдиної канонічної бібліотеки для цього, ви можете вибрати те, що найбільше відповідає вашим потребам. Двома найпопулярнішими бібліотеками JavaScript для показу тайлів OSM є:

*   OpenLayers – потужна та перевірена часом

*   Leaflet – легка та проста в освоєнні

Також наявні API і для мобільних платформ, наприклад [Route-Me](https://github.com/route-me/route-me) (iOS) та [osmdroid](https://github.com/osmdroid/osmdroid) (Android).

# Ліцензійні умови

На відміну від даних комерційних постачальників, OpenStreetMap – це ‘відкриті дані’. Дані мапи доступні для вас вільно (безкоштовно), ви можете копіювати їх та змінювати. Дані OSM розповсюджуються на умовах Ліцензії ODbL ([Open Database Licence](http://opendatacommons.org/licenses/odbl/summary/)).

Використовуючи дані OpenStreetMap ви зобов’язуєтесь:

*   Вказувати авторство (атрибуція). Ви повинні посилатись на OpenStreetMap, тим самим чином, як це можна було б очікувати, якби ви користувалися послугами комерційного постачальника. Дивіться [Настанови OSM про зазначення авторства](http://www.openstreetmap.org/copyright).

*   Розповсюджувати похідні дані на подібних умовах (Share-Alike). Якщо ви використовуєте будь-яку модифіковану версію даних OpenStreetMap, або працюєте з ними, ви також повинні надавати ці адаптовані дані на умовах ODbL.
